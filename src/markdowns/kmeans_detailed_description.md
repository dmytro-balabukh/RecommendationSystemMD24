**Метод k-середніх** є алгоритмом кластеризації, який використовується для автоматичного групування даних на певну кількість кластерів (вказану як k). Цей метод працює шляхом присвоєння кожного елемента даних до певного кластера на основі найменшої евклідової відстані до центроїда цього кластера. Центроїди ініційовані випадково або за визначеним принципом, а потім оптимізовані ітеративно на основі середніх значень членів кластера.

У контексті рекомендації музики, k-середніх використовується для аналізу великих наборів даних з музичних треків. Основні аудіо-характеристики пісень, такі як темп, гучність, танцювальність та інші, можуть бути використані як параметри для кластеризації. Знаходження схожих пісень базується на тому, як ці параметри групуються у кластерах. Коли користувач надає плейлист на основі якого мають бути згенеровані рекомендації, то ми розподіляємо його дані по вже існуючих кластерах. Після цього дістаємо інші аудіо-треки, які взяті з кластерів, у які попали вхідні дані.